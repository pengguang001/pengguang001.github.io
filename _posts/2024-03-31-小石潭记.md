---
layout: post
title: 小石潭记
---

{{ page.title }}
================

<p class="meta">柳宗元［唐］</p>

从小丘西行百二十步，隔篁（huáng）竹，闻水声，如鸣佩（pèi）环，心乐（lè)之。伐竹取道，下见小潭，水尤清冽（liè)。全石以为底，近岸，卷（quán ）石底以出，为坻（chí），为屿（yǔ），为嵁（kān），为岩。青树翠蔓（màn），蒙络（luò）摇缀（zhuì)，参（cēn）差（cī）披拂。

潭中鱼可百许头，皆若空游无所依。日光下澈（chè），影布石上，佁（yǐ）然不动；俶（chù）尔远逝，往来翕（xī）忽，似与游者相乐。

潭西南而望，斗(dǒu)折（zhé）蛇行，明灭可见。其岸势犬牙差（cī）互，不可知其源。

坐潭上，四面竹树环合，寂寥（liáo）无人，凄神寒骨，悄（qiǎo）怆（chuàng）幽邃（suì ）。以其境过清，不可久居，乃记之而去。

同游者：吴武陵，龚（gōng ）古，余弟宗玄。隶（lì）而从者，崔氏二小生：曰（yuē）恕己，曰奉壹(yī)。
